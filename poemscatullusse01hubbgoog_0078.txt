62 CATULLUs. an. ι

Pars sese tortis serpentibus incingebant3

Pars obscura cavis celebrabant orgia cistis, 260

Orgia, quae frustra cupiunt audire profani:

Plangebant alii proceris tympana palmis,

Aut tereti tenues tinnitus aere ciebant.

Multis raucisonos efflabant cornua bombos,

Barbaraque horribili stridebat tibia cantu. 265
Talibus amplifice vestis decorata figuris

Pulvinar complexa suo velabat amictu.

Quae postquam cupide spectando Thessala pubes

Expleta est, sanctis coepit decedere Divis.

Hic qualis flatu placidum mare matutino 270

Horrificans Zephyrus proclivas incitat undas, ·

Aurora exoriente, vagi sub lumina solis3

Quae tarde primum clementi flamine pulsae

Procedunt, leni resonant plangore cachinni:

Post, vento crescente, magis magis increbre-

scunt, 2⁷5

Purpureaque procul nantes a luce refulgent :

Sic tum vestibuli linquentes regia tecta,

Ad se quisque vago passim pede discedebant.

Quorum post abitum, princeps e vertice Peli

Advenit Chiron portans silvestria dona: 280

Nam quotcumque serunt campi, quos Thessala

magnis
Montibus ora creat, quos propter fluminis undas

